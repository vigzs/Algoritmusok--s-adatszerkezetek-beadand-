A sárkány feladványa
A kincses barlang bejárata előtt egy sárkánnyal találod szemben magad. A sárkány a következő
találós kérdést teszi fel: "Beengedlek téged, ha tudsz mondani egy olyan négyjegyű pozitív egész
számot, ami osztható 2-vel és 7-tel!" Te rávágod, hogy 1400. A sárkány így szól: "Hm, és olyan
kétjegyű pozitív számot tudsz mondani, ami 11-gyel és 26-tal is osztható?" Kis gondolkodás után
közlöd vele, hogy nincs ilyen. A sárkány harmadszorra is meg fog adni neked egy A és B számot,
és egy N-jegyű pozitív számot kér, amely mindkettővel osztható. Vigyázz, lehet, hogy nagyon sok-
jegyű számot kér!
Készíts programot, amely megválaszolja a sárkány három feladványát!
Bemenet
A standard bemenet pontosan három sort tartalmaz, a sárkány három feladványának leírá-
sát. Mindegyik sorban a két egész szám (1≤Ai,Bi≤100 000) és az eredményül várt szám szám-
jegyei száma (1≤Ni≤1000) van.
Kimenet
A standard kimenet pontosan három sort tartalmazzon, a három feladvány megoldását!
Ha nincs megoldás, akkor arra a feladványra -1-et kell kiírni! Több megoldás esetén bármelyik
megadható.
